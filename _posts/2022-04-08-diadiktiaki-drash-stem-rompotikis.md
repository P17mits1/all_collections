---
ref: Διαδικτυακή δράση STEM-Ρομποτικής
title: "Διαδικτυακή δράση STEM-Ρομποτικής"
excerpt: "Στο πλαίσιο της συνεργασίας του Εργαστηρίου Βιοπληροφορικής και Ανθρώπινης Ηλεκτροφυσιολογίας του Τμήματος Πληροφορικής του Ιονίου Πανεπιστημίου και του 2oυ Πειραματικού Γενικού Λυκείου Λευκάδας, την Πέμπτη 14 Απριλίου 2022, θα πραγματοποιηθεί μια διαδικτυακή δράση STEM-Ρομποτικής."

categories:
 - ΑΝΑΚΟΙΝΩΣΕΙΣ
tags:
 - Εκπαιδευτικές Δράσεις
---

το πλαίσιο της συνεργασίας του Εργαστηρίου Βιοπληροφορικής και Ανθρώπινης Ηλεκτροφυσιολογίας του Τμήματος Πληροφορικής του Ιονίου Πανεπιστημίου και του 2oυ Πειραματικού Γενικού Λυκείου Λευκάδας, την Πέμπτη 14 Απριλίου 2022, θα πραγματοποιηθεί μια διαδικτυακή δράση STEM-Ρομποτικής.

Η δράση εμπλέκει μαθητές/μαθήτριες του ομίλου Δημιουργικότητας και Αριστείας «Ψηφιακές Δεξιότητες και 21ος αιώνας» που λειτουργεί στο 2o Πειραματικό Γενικό Λύκειο Λευκάδας και φοιτητές/φοιτήτριες του τμήματος Πληροφορικής του Ιονίου Πανεπιστημίου που παρακολουθούν το μάθημα «Ειδικά Θέματα Διδακτικής Πληροφορικής».

Τη δράση ενορχηστρώνει η Rochelle Darville, η οποία βρίσκεται στην Ελλάδα με υποτροφία Fulbright και φιλοξενείται από το Τμήμα Πληροφορικής του Ιονίου Πανεπιστημίου. Η Rochelle είναι υποψήφια διδάκτορας του Southern University A&M College των ΗΠΑ στο επιστημονικό πεδίο STEM.

Συντονίζουν, εκ μέρους του Ιονίου Πανεπιστημίου, ο Επίκουρος Καθηγητής του Τμήματος Πληροφορικής κος Σπυρίδων Δουκάκης και εκ μέρους του 2oυ Πειραματικού ΓΕΛ Λευκάδας ο Καθηγητής Πληροφορικής κος Άγγελος Ροντογιάννης.

Η δράση αποτελεί συνέχεια των δραστηριοτήτων και της έρευνας του Εργαστηρίου Βιοπληροφορικής και Ανθρώπινης Ηλεκτροφυσιολογίας στον τομέα της Εκπαιδευτικής Νευροεπιστήμης, που έχει στόχο τον προσδιορισμό μεθόδων και τεχνικών για την ενίσχυση της διαφοροποιημένης εκπαίδευσης στο πλαίσιο της φυσικής και της εικονικής τάξης.

Το τμήμα Πληροφορικής και Νέων Τεχνολογιών (ΠΛΗ.ΝΕ.Τ.) της Διεύθυνσης Δευτεροβάθμιας Εκπαίδευσης Λευκάδας και η Δημόσια Βιβλιοθήκη Λευκάδας, στηρίζουν έμπρακτα τη δράση παραχωρώντας επιπρόσθετο εξοπλισμό ρομποτικής.
